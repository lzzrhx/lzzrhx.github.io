---
layout: pico8
title: "PICO-8: Den første fantasikonsollen"
image: pico8/pico8-logo
hidden: true
---

<img class="header" alt="pico8 logo" src="/img/{{ page.image }}.png" />

<iframe style="border: 0; width: 100%; height: 42px; margin:0;" src="https://bandcamp.com/EmbeddedPlayer/album=127649740/size=small/bgcol=000000/linkcol=FFF1E8/artwork=none/transparent=true/" seamless><a href="https://gruber99.bandcamp.com/album/pico-chill">Pico &amp; Chill by Gruber</a></iframe>

<p><!--summary-->
Mange har gjerne kjennskap til emulatorer. Virtuelle maskiner som gjenskaper maskinvarearkitektur digitalt, og lar brukeren kjøre et program på annen maskinvare enn det originalt var laget for å kjøre på. En fantasikonsoll er en emulator for en fiktiv maskinvare som har sitt opphav fra PICO-8, utviklet av Joseph White.
<!--/summary--></p>

<p>Joseph White (<a href="https://bsky.app/profile/lexaloffle.bsky.social" target="_blank">@zep</a>) driver <a href="https://www.lexaloffle.com/" target="_blank">Lexaloffle Games Ltd.</a> og har utviklet spill, programvare og digitale verktøy siden tidlig 90-tallet. Opprinnelig fra New Zealand, men bosatt i Japan siden 2008. I 2012 åpnet han <a href="https://www.picopicocafe.com/index_en.html" target="_blank">Pico Pico Cafe</a> sammen med konen Natsuko. Kafeen er et felles kontor for paret, i tillegg til å fungere som en sosial møteplass. Picotachi arrangeres månedlig, et arrangement der spilldesignere, utviklere, musikkskapere og andre som driver kreativt arbeid kan møtes for å sosialisere og presentere prosjekter de jobber med i show-and-tell format. Kafeen hentet navnet fra det japanske uttrykket pico-pico som brukes for å betegne retrospill-estetikk.</p>

<div class="imgs"><div><img alt="picotachi arrangement" src="/img/pico8/picotachi1.png"><div class="caption">Picotachi arrangement på Pico Pico Cafe</div></div></div>

<p>Det var to av Josephs tidligere prosjekter som ga rot til idéen om fatasikonsoll konseptet og ledet til utviklingen av PICO-8. Det første var LEX500 fra 2004, en BASIC interpreter med 240x240 piksler og 16 farger. LEX500 hentet navnet fra Amiga 500, men lignet egentlig mer på den klassiske datamaskinen BBC Micro. Det andre prosjektet var Voxatron fra 2011. En voxelbasert 3D spillmotor som lot brukeren lage enkle spill. Systemet har oppløsning på 128x128x64 voxler og støtte for å kunne kjøres på holografiske skjermer. Prosjektet beveget seg etterhvert i retning mot å inkludere egenskaper fra fysiske konsoller, slik som kassetter.</p>

<p>I 2012 tok han med seg det han hadde lært fra å jobbe med Voxatron og fortsatte utvikling av LEX500 til det som skulle bli PICO-8. Han omfavnet nå ideen om å prøve å skape noe digitalt som føles som et ekte fysisk produkt. Han ønsket å skape et koselig digitalt rom egnet kreativt arbeid, det han kaller "cosy design space", inspirert av å jobbe med datamaskiner som Apple IIe, C64 og BBC Micro. Målet med PICO-8 var å skape et minimalt selvstendig økosystem for utvikling av spill og grafiske programmer, med alle verktøy for programmering, skaping av 2D grafikk, lyd og musikk inkludert i en pakke. I tillegg var det viktig at prosjektet hadde en sterk identitet, og ga følelsen av å tre inn i en unik verden.</p>

<div class="imgs">
    <div><img class="p8img" alt="ing100 demo" src="/img/pico8/ing100.png"><div class="caption">Koderedigering i PICO-8</div></div>
    <div><img class="p8img" alt="ing100 demokode" src="/img/pico8/ing100.gif"><div class="caption">Eksempel på et PICO-8 program</div></div>
</div>

<p>Grunnlaget for å gå for en minimal løsning på de tilgjengelige verktøyene var for å være en motkraft til valgets paradoks. Å arbeide med en større spillmotor som f.eks. Unity eller Unreal Engine tilbyr nær uendelig mange muligheter for en spillutvikler, men de mange mulighetene for hvilken retning man skal gå i utviklingen kan være overveldende og handlingslammende. På den måten kan det å jobbe med verktøy som har begrensede rammer ofte føre til at det blir lettere å fokusere på å uttrykke seg kreativt. I PICO-8 jobber man innenfor mange begrensninger, med dette kan være frigjørende. En slipper å ta stilling en rekke kompliserte og tidskrevende problemstillinger, og kan bare sette rett i gang med et prosjekt.</p>

<p>PICO-8 har enkle systemkrav og kan kjøres på Windows, Mac, Linux, Raspberry Pi eller direkte i en nettleser. I tillegg har systemet blitt portert til en rekke håndholdte konsoller, slik som eksempelvis Miyoo Mini Plus. Maskinens tekniske spesifikasjoner er en 128x128 skjerm med støtte for 16 farger, CPU-hastighet på 4 millioner instruksjoner per sekund, en 4-kanalers synth for avspilling av lydeffekter og musikk, og 32KB lagringsplass tilgjengelig per kassett.</p>

<p>En PICO-8 kassett lagres som en 160x205 png-bildefil med skjermbilde og kasett-tittel. PNG-filen har fire fargekanaler, ARGB, som totalt krever 4 bytes minne per piksel. Hver byte PICO-8 kassettdata fordeles over de fire kanalene, med 2 bits lagret i hver kanal. Dette gir mulighet for å lagre 32800 bytes i hver kassett, og gjør det enkelt å dele kassetter med andre med all nødvendig data skjult i bildefilen.</p>

<div class="imgs zerobottommargin">
    <div><img class="p8cart" alt="8 legs to love" src="/img/pico8/carts/8-legs-to-love.png"></div>
    <div><img class="p8cart" alt="celeste" src="/img/pico8/carts/celeste.png"></div>
    <div><img class="p8cart" alt="dank tomb" src="/img/pico8/carts/dank-tomb.png"></div>
    <div><img class="p8cart" alt="into ruins" src="/img/pico8/carts/into-ruins.png"></div>
</div>
<div class="caption">Eksempler på kassetter i png format</div>

<div class="quote"><q>The cartridge size was basically chosen so that you cannot make big things. I think it is really liberating to make small things and to feel ok to make small things. It forces you to think more about design than manufacturing a lot of content and to focus on what's import to you and throw away what's not important.</q><br><span>- Joseph White</span></div>

<p>Når man starter PICO-8 blir man presentert med en oppstartsekvens, etterfulgt av konsollens terminal. Herfra kan man videre få tilgang til de innebygde utviklingsverktøyene for koderedigering, sprite-tegning, tegning av kart, lydredigering og musikkredigering. For utvikling av programmer til systemet brukes en begrenset versjon av LUA med innebygd minimal API. Intensjonen bak den minimale APIen er å unngå black-boxing, og at om man ønsker å ta bruk for eksempel en sorteringsalgoritme må denne programmeres selv. Likt eldre maskiner og operativsystemer så har brukeren direkte tilgang til maskinens minne, og data i gitte minneadresser kan manipuleres om man ønsker å gjøre direkte endringer i fargene på pikslene på skjermen.</p>

<p>For opplæring i bruk av PICO-8 er det en rekke ressurser tilgjengelig. Et naturlig sted å starte er gjerne med <a href="https://www.lexaloffle.com/dl/docs/pico-8_manual.html" target="_blank">brukermanualen</a>. Videre derfra kan det anbefales å lese gjennom fanzinene <a href="https://sectordub.itch.io/pico-8-fanzine-1" target="_blank">PICO-8 Fanzine</a> og <a href="https://mboffin.itch.io/gamedev-with-pico-8-issue1" target="_blank">Game Development with PICO-8</a>, eller eventuelt ta turen til <a href="https://www.youtube.com/playlist?list=PLUznfNKscdcNqvEYwCTjIIRpgd-MUwxc-" target="_blank">YouTube</a>, der kanaler som <a href="https://www.youtube.com/@spacecat88" target="_blank">SpaceCat</a>, <a href="https://www.youtube.com/@DylanBennett" target="_blank">MBoffin</a> og <a href="https://www.youtube.com/@LazyDevs" target="_blank">Lazy Devs</a> tilbyr undervisningsvideoer.</p>

<p>En spesiell versjon av maskinen, <a href="https://www.lexaloffle.com/pico-8.php?page=schools" target="_blank">PICO-8 Education Edition</a>, er tilgjengelig gratis gjennom nettleseren. Dette pluss andre faktorer som at det svært nybegynnervennlige høynivåspråket LUA brukes for å skrive programmer, samt at den komplette pakken verktøy inkludert i PICO-8 gjør at man ikke har behov for tidligere erfaring i annen programvare for å kunne lage grafikk eller lyd gjør PICO-8 ypperlig egnet som undervisningsverktøy i emner som introduksjon til programmering og algoritmer, samt design og utvikling av dataspill.</p>

<div class="imgs">
    <div><img class="p8img" alt="pico8 education edition" src="/img/pico8/pico8-edu.gif"><div class="caption">PICO-8 Education Edition</div></div>
    <div><img class="p8img" alt="pico8 and chill" src="/img/pico8/picochill.gif"><div class="caption">Pico & chill (2022) av Gruber og zep</div></div>
</div>

<p>Over tid har et robust PICO-8 nettsamfunn formet seg på <a href="https://www.lexaloffle.com/bbs/" target="_blank">Lexaloffle BBS (Bulletin Board System)</a> nettforumet, samt på den offisielle <a href="https://discordapp.com/invite/EwQ86eq" target="_blank">Discord serveren</a>. Det oppfordres til deling av det man har skapt og kassett konseptet har ført til et miljø der med deling av åpen kildekode for alt som blir laget. Det er nemlig mulig for alle å lese og redigere kildekode på alle kassetter som deles. PICO-8 kommer også innebygd med en kassettutforsker som kan kjøres med kommandoen "splore" for å oppdage nye kassetter.</p>

<p>Programmer som lages til PICO-8 kan gjerne ofte plasseres i en av tre kategorier. Den første kategorien er såkalte <a href="https://bsky.app/hashtag/tweetcart" target="_blank">#tweetcarts</a> eller også kalt <a href="https://bsky.app/hashtag/postcart" target="_blank">#postcarts</a>. Små visuelle programmer som kan få plass i en enkel tweet, altså maksimum 280 karakterer med kode. Eksempler finnes blant annet på nettsidene <a href="https://www.lexaloffle.com/bbs/superblog.php?mode=gifs&postcarts=1" target="_blank">Lexaloffle Superblog</a> og <a href="https://museum-of-tweetcart-history.neocities.org/" target="_blank">Museum of Tweetcart History</a>. Den andre kategorien er det som kalles demoer, med <a href="https://www.wikiwand.com/en/articles/Demoscene" target="_blank">demo scene</a> røtter som strekker seg tilbake til 80 tallet. Dette er en datagrafisk kunstform, gjerne på noen minutter i lengde som kombinerer elektronisk musikk og visuelle effekter skrevet i LUA.</p>

<div class="imgs">
    <div>
        <img class="p8img" alt="" src="/img/pico8/postcart-theonetruegarbo-spiralingrainbowtower.gif">
        <div class="caption">Spiraling Rainbow Tower (2018) av The One True Garbo</div>
        <div class="code">a=0 function x(v,i) return 64+v*2*cos(a+(i/2)*0.1) end function y(v,i) return 64+v*sin(a+v*0.04)+(v/i*v)-30 end ::_:: cls() for v=1,50 do for i=1,20 do line(x(v,i),y(v,i),x(v+1,i+1), y(v+1,i+1),(i%7)+8) end end a+=0.01 flip() goto _</div>
    </div>
    <div>
        <img class="p8img" alt="" src="/img/pico8/postcart-voxeledphoton-nova.gif">
        <div class="caption">Nova (2018) av Voxeledphoton</div>
        <div class="code">n=30 c,s,t=cos,sin,0::_::cls()t+=.01 for i=1,n do for j=1,n do x,y=i-n/2,j-n/2 z=c(sqrt(64-(x*x+y*y)*c(t))/n-t)*2 line(i*4+c(z)*z,j*4+s(z)*z+z*8, i*4+c(.5+z)*z,j*4+s(.5+z)*z+z*8, 11.5+z)end end flip()goto _</div>
    </div>
</div>

<p>Den siste kategorien PICO-8 programmer er fullkomne dataspill. 
Hardcore platformspillet <a href="https://www.celestegame.com/" target="_blank">Celeste</a> er kanskje det mest kjente PICO-8 programmet. Laget på 4 dager under en game jam, og senere videreutviklet til et kritikerrost selvstendig spill.
Den tradisjonelle hexgrid-baserte rogueliken <a href="https://www.lexaloffle.com/bbs/?pid=135660" target="_blank">Into Ruins</a> tilbyr en klassisk rollespill opplevelse der du reiser dypere og dypere nedover i ruinene på jakt etter den legendariske skatten Yendors Vinger.
Ellers har man det teknisk imponerende pusslespillet <a href="https://www.lexaloffle.com/bbs/?tid=29709" target="_blank">Dark Tomb</a>. Det medative pusslespillet <a href="https://www.lexaloffle.com/bbs/?pid=121642" target="_blank">Shape of Mind</a>.
Metroidvaniaen <a href="https://www.lexaloffle.com/bbs/?tid=36053" target="_blank">X-Zero</a>.
Den gøyale minigame-samlingen <a href="https://www.lexaloffle.com/bbs/?tid=34751" target="_blank">PICOWARE</a>. Og en hel mengde andre populære spill, slik som 
<a href="https://trasevol-dog.itch.io/embrace" target="_blank">Embrace</a>, 
<a href="https://www.lexaloffle.com/bbs/?tid=45334" target="_blank">Birds With Guns</a>, 
<a href="https://www.lexaloffle.com/bbs/?tid=140564" target="_blank">Oblivion Eve</a>, 
<a href="https://www.lexaloffle.com/bbs/?pid=mimic" target="_blank">Mimic</a>, 
<a href="https://www.lexaloffle.com/bbs/?tid=45958" target="_blank">To A Starling</a>, 
<a href="https://www.lexaloffle.com/bbs/?pid=157883" target="_blank">Solitomb</a>, 
<a href="https://www.lexaloffle.com/bbs/?tid=3421" target="_blank">Mistigri</a>, 
<a href="https://www.lexaloffle.com/bbs/?tid=1813" target="_blank">Hug Arena</a>.
</p>

<p>
En populær type PICO-8 spill er såkalte demakes. Dette er forenklede versjoner av allerede-eksisterende dataspill. Her er noen av de mest populære:
<a href="https://www.lexaloffle.com/bbs/?tid=45572" target="_blank">POOM (Doom)</a>, 
<a href="https://www.lexaloffle.com/bbs/?tid=37236" target="_blank">PICOHOT (SUPERHOT)</a>, 
<a href="https://www.lexaloffle.com/bbs/?tid=34188" target="_blank">FUZ (FEZ)</a>, 
<a href="https://www.lexaloffle.com/bbs/?tid=32724" target="_blank">Low Mem Sky (No Man's Sky)</a>, 
<a href="https://www.lexaloffle.com/bbs/?tid=37055" target="_blank">Low Knight (Hollow Knight)</a>, 
<a href="https://www.lexaloffle.com/bbs/?tid=44606" target="_blank">Terra (Terraria)</a>.
</p>

<p>
PICO-8 har vært svært populær i game jams, der man som enkeltperson eller gruppe lager dataspill innen gitte rammer innenfor et gitt tidsintervall. Det er også egne game jams bare for PICO-8, slik som <a href="https://itch.io/jam/pico-1k-2025" target="_blank">PICO-1K Jam</a>.
</p>

<p>
I tillegg til spill er det også laget noen generelle dataprogrammer for PICO-8. <a href="https://www.lexaloffle.com/bbs/?tid=40058" target="_blank">Wobblepaint</a> er et eksempel på et tegneprogram. Og <a href="https://picocad.net/" target="_blank">picoCAD</a> er et 3D-grafikkprogram for lowpoly modeller.
</p>


</p>

<div class="imgs">
    <div><img class="p8img" alt="shape of mind" src="/img/pico8/game-shape-of-mind.png"><div class="caption">Shape of Mind (2022) av Krystian Majewski</div></div>
    <div><img class="p8img" alt="embrace" src="/img/pico8/game-embrace.png"><div class="caption">Embrace (2020) av Rémy Devaux</div></div>
</div>

<p>Fantasikonsoll sjangeren har siden utgivelsen av PICO-8 vokst i popularitet og blitt et fasjonabelt fenomen. Et populær PICO-8 alternativ er <a href="https://liko-12.github.io/" target="_blank">LIKO-12</a> som er bygget på rammeverket <a href="https://love2d.org/" target="_blank">LÖVE</a> og skrevet i LUA med åpen kildekode, i motsetning til PICO-8 som har lukket kildekode. <a href="https://github.com/Rami-Sabbagh" target="_blank">Rami Sabbagh</a> står bak prosjektet, og i 2016 skrev han følgende i en <a href="https://www.love2d.org/forums/viewtopic.php?t=82913" target="_blank">post</a> på LÖVE forumet <q>Why did I develop this? Because I wanted to buy PICO-8 but that's not possible without creditcards (no internet shopping in syria) So I made my own PICO-8 which is more fun than buying it. Fun Fact: I programmed 50% of this project using my phone, till now I switch between the pc and the mobile.</q></p>

<p>En annen fantasikonsoll er <a href="https://tic80.com/" target="_blank">TIC-80</a>, med åpen kildekode skrevet i C. Systemet er svært likt PICO-8, men skiller seg i at det blant annet har høyere skjermoppløsning, mer lagringsplass og støtte for flere programmeringsspråk.</p>

<div class="imgs">
    <div><img class="p8img" alt="liko-12" src="/img/pico8/liko-12.png"><div class="caption">LIKO-12 bootskjerm</div></div>
    <div><img class="p8img" alt="tic-80" src="/img/pico8/tic-80.png"><div class="caption">Koderedigering i TIC-80</div></div>
</div>

<p><a href="https://50games.fun/" target="_blank">UFO 50</a> er en hyllest til dataspillets tidlige historie som presenterer en ny vri på fantasikonsoll konseptet. Spillet presenter en samling 50 spill fra det fiktive utviklingsselskapet UFO Soft, utgitt mellom 1982 og 1989 på de fiktive konsollene LX-I, LX-II og LX-III.</p>

<p>Og sist men ikke minst har vi Joseph Whites nyeste prosjekt, en videreutvikling av PICO-8 og fantasikonsoll-konseptet til det han kaller en "Fantasy Workstation" med <a href="https://www.lexaloffle.com/picotron.php" target="_blank">Picotron</a> prosjektet. Picotron er en virtuell maskin som kjører et eget operativsystem som kommer inkludert med en rekke verktøy for a lage spill og har støtte for å kjøre PICO-8 kassetter. Systemet har en skjermstørrelse på 480x270 med 64 farger, en egen PFX6416 16-kanals synthesizer lydprosessor, CPU hastighet på 8 millioner instruksjoner per sekund gjennom en LUA virtuell maskin, og kassetter med 256KB lagringsplass. Picotron er i skrivende stund i en tidlig fase i utviklingen, men Alpha versjonen av programvaren er åpen for nedlasting for $19.99.</p>

<div class="imgs">
    <div><img class="p8img" alt="ufo 50" src="/img/pico8/ufo50.png"><div class="caption">Valbrace fra UFO 50</div></div>
    <div><img class="p8img" alt="pico8 and chill" src="/img/pico8/picotron.png"><div class="caption">Fantasimaskinen Picotron</div></div>
</div>

<p>Hvor veien går videre for fantasikonsoller er uvisst, men det kan jo tenkes at at utviklingen etterhvert vil gå i retning mot konsoller med tredimensjonal grafikk. Og kanskje vil vi se fantasisystemer som etterligner historiske 3D konsoller i tiden fremover.</p>

<!--
TODO:
Hva er grunnen til fantasikonsollens popularitet? En av hovedgrunnene er kanskje at i en tid hvor moderne digitale systemer har stadig flere lag med abstraksjon fra maskinvaren, fremmedgjøring
hva er så fantasikonsoll? bruk av språk for å skape fantasikonsoll - skape identitet - specs / community / design kultur / presentasjon
-->

<p class="kilder">
Kilder:<br>
PRACTICE 2018: Joseph White (YouTube), <a href="https://www.youtube.com/watch?v=87jfTIWosBw" target="_blank">https://www.youtube.com/watch?v=87jfTIWosBw</a><br>
The world of PICO-8: A video essay (YouTube), <a href="https://www.youtube.com/watch?v=U1spY0Z-RDg" target="_blank">https://www.youtube.com/watch?v=U1spY0Z-RDg</a><br>
About Lexaloffle Games (Lexaloffle), <a href="https://www.lexaloffle.com/info.php" target="_blank">https://www.lexaloffle.com/info.php</a><br>
Pico Pico Cafe (Hjemmeside), <a href="https://www.picopicocafe.com/index_en.html" target="_blank">https://www.picopicocafe.com/index_en.html</a><br>
Tokyo’s Pico Pico Cafe: Where video games meet coffee (SoraNews24), <a href="https://soranews24.com/2014/07/03/pico-pico-cafe-when-video-games-meet-coffee" target="_blank">https://soranews24.com/2014/07/03/pico-pico-cafe-when-video-games-meet-coffee</a><br>
PICO-8 Fantasy Console (Lexaloffle), <a href="https://www.lexaloffle.com/pico-8.php" target="_blank">https://www.lexaloffle.com/pico-8.php</a><br>
PICO-8 for Educators (Lexaloffle), <a href="https://www.lexaloffle.com/pico-8.php?page=schools" target="_blank">https://www.lexaloffle.com/pico-8.php?page=schools</a><br>
Celeste (Lexaloffle BBS), <a href="https://www.lexaloffle.com/bbs/?tid=2145" target="_blank">https://www.lexaloffle.com/bbs/?tid=2145</a><br>
[LIKO-12 V1.0.0] An open-source fantasy computer made in LÖVE (LÖVE Forums), <a href="https://www.love2d.org/forums/viewtopic.php?t=82913" target="_blank">https://www.love2d.org/forums/viewtopic.php?t=82913</a><br>
TIC-80 (GitHub), <a href="https://github.com/nesbox/TIC-80" target="_blank">https://github.com/nesbox/TIC-80</a><br>
UFO 50 (Wikipedia), <a href="https://www.wikiwand.com/en/articles/UFO_50" target="_blank">https://www.wikiwand.com/en/articles/UFO_50</a><br>
Picotron (Lexaloffle), <a href="https://www.lexaloffle.com/picotron.php" target="_blank">https://www.lexaloffle.com/picotron.php</a><br>
</p>

<div class="footer"><a href="/">← Gå tilbake til hovedsiden</a></div>